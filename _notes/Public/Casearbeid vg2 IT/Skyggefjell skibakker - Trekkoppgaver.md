---
title: "Skyggefjell skibakker: Trekkoppgaver"
feed: show
date: 16-04-2024
---
### Del 1: Planlegging av IT-infrastruktur

Skyggefjell Skibakker AS ønsker å etablere en topp kvalitets skibakke på Skyggefjell ski resort. Firmaet bygger nye stolheiser og trekkheiser på høyeste del av fjellområdet. Dette fjellområdet har tidligere ikke vært tatt i bruk og alt bygges nytt. Firmaet ønsker seg at gjestene skal ha tilgang til det trådløse nettverket mens de benytter bakkene og på selve resort-anlegget. Trådløsnett skal implementeres slik at det dekker alle skiløypene i tillegg til restaurant og skibutikken. De ønsker et administrativt nett hvor bare ansatte vil ha tilgang som skal skilles fra gjestenettet. Gjestenettet vil kobles til aktivisering av skikort. Kunder uten et aktivt skikort vil ikke ha tilgang til nettet. Det er også ønske om flere videokamera som skal kobles opp rundt på fjellet og vise fram aktiviteter i områder på fjellet. Alle kamera skal sende i sanntid 24/7 på websiden til selskapet.

a.    Lag et logisk nettverkskart som viser hvordan du vil sette opp infrastrukturen til det trådløse nettverket for Skyggefjell Skibakker AS. Beskriv kort hva som er hensikten med de ulike enhetene og hvordan de skal kobles sammen.

b.    Sikkerhet og personvern er viktig når man jobber med nettverk og informasjonsteknologi. Beskriv hvilke sikkerhetstiltak du vil implementere for å beskytte nettverket til Skyggefjell Skibakker AS mot uautorisert tilgang. Beskriv også hvordan du vil sikre personvernet til gjestene som bruker nettverket.

### Del 2: Planlegging av app

Skyggefjell Skibakker AS ønsker å utvikle en app som kan registrere informasjon om heisturer for gjestene sine. Appen skal kunne registrere alle heisturene en gjest har tatt, hvor mange meter heis gjesten har kjørt og hvor lang tid som har gått mellom hver heistur. Appen skal kobles til en database som lagrer all informasjon om gjestenes heisturer.

a)    Lag en skisse av appen og beskriv de viktigste funksjonene den vil ha.

b)    Beskriv hvordan du vil designe databasen for å lagre informasjonen fra appen. Hvilken informasjon vil du lagre, og hvordan vil du organisere og strukturere denne informasjonen i databasen?

### Del 3: Diskusjon av personvern

Hvilke fordeler og ulemper ser du ved å samle inn og lagre informasjon om gjestenes heisturer? Hvordan vil du sørge for at gjestene er klar over hva slags informasjon som samles inn, og hvordan vil du sikre at deres personvern blir ivaretatt?